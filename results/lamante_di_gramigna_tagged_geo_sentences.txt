Parecchi anni or sono , laggiù lungo il Simeto , davano la caccia a un brigante , certo Gramigna , se non erro , un nome maledetto come l' erba che lo porta , il quale da un capo all' altro della provincia s' era lasciato dietro il terrore della sua fama . 

Il prefetto fece chiamare tutti quei signori della questura , dei carabinieri , dei compagni d' armi , e subito in moto pattuglie , squadriglie , vedette per ogni fossato , e dietro ogni muricciolo : se lo cacciavano dinanzi come una mala bestia per tutta una provincia , di giorno , di notte , a piedi , a cavallo , col telegrafo . 

Peppa , una delle più belle ragazze di Licodia , doveva sposare in quel tempo compare Finu « candela di sego » che aveva terre al sole e una mula baia in stalla , ed era un giovanotto grande e bello come il sole , che portava lo stendardo di Santa Margherita come fosse un pilastro , senza piegare le reni . 

Le comari che avevano invidiato a Peppa il seminato prosperoso , la mula baia , e il bel giovanotto che portava lo stendardo di Santa Margherita senza piegar le reni , andavano dicendo ogni sorta di brutte storie , che Gramignaveniva a trovare la ragazza di notte in cucina , e che glielo avevano visto nascosto sotto il letto . 

Finalmente si sentì che avevano scovato Gramigna nei fichidindia di Palagonia . 

Gramigna era proprio nei fichidindia di Palagonia - non avevano potuto scovar- lo in quel forteto da conigli - lacero , insanguinato , pallido per due giorni di fame , arso dalla febbre , e colla carabina spianata . 

